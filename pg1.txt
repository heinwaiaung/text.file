အယ်လ်ဒိုရီယာတိုင်းပြည် တောင်ဘက်ပိုင်းရှိ 
စိမ်းလန်းကျယ်ဝန်းလှသည့် ကုန်းမို့ လွင်ပြင်ကျယ်တစ်ခု၌ သောင်းနဲ့ချီသော စစ်တပ်ကြီးတစ်ခု တပ်စွဲနေရာယူထားသည်။

၄င်းတို့နေရာယူထားသည့်လွင်ပြင်ဘက်မှာပင်ရှိသော တောအုပ်အစပ်၌လဲ ၄င်းတို့၏ တိုက်ပွဲဝင်မြင်းများ၊မွှေးရှည်ဆင်ကြီးများသာမက လူ့ခါးစောင်းလောက်ရှိသော ခွေးကြီးများ၏ ဟီသံ၊ဟိန်းသံကြီးများဖြင့်လဲ ဆူညံပွက်လောရိုက်နေသလို
မြေပြင်တစ်ခုလုံးလဲ သိမ့်သိမ့်တုန်နေလျက်ရှိသည်။

တွေ့နေမြင်နေကျစစ်ပွဲတစ်ခု၏ အခင်းအကျင်းဆိုသည့်တိုင်အောင် သာမာန်စစ်ပွဲများနှင့်တော့ လုံးဝမတူသည့်အသွင်အပြင်များစွာရှိနေခဲ့၏။

စစ်သည်တော်တို့သည် လေးလံလှသောချပ်ဝတ်တန်ဆာများကို တစ်ကိုယ်လုံးလုံနေအောင်ဝတ်ဆင်ထားရုံမက
သံမဏိဒိုင်းများနှင့်
ကြီးမားလှသော သံတူကြီးများကို ဆွဲကိုင်ထားကြသော်လည်း
ကြိမ်ဖန်များစွာ လေ့ကျင့်ထားကြသဖြင့်
လှုပ်ရှားမူ့များက ပေါ့ပါးသွက်လက်လွန်းလှသည်။
ပို၍ထူးခြားသည်က
ကြီးမားလှသောဆင်ကြီးများနှင့် မြင်းများတွင်လဲ ရွှံ့နွံများကို ထူထပ်နေအောင် သုတ်လိမ်းထားကြသည်။
ရေအပြည့်ထည့်ထားသော သစ်သားစည်ကြီးများကို ဆွဲယူနိုင်အောင်အတွက် သစ်သားလုံးကြီးများဖြင့် ဒလိမ့်တုံးသဖွယ်လုပ်ထားကြပြီး နွယ်ကြိုးများဖြင့် ချည်နှောင်ထားကြ၏။


ဟိုနေရာတစ်စု ဒီနေရာတစ်စုဖြင့် 
ရှိနေကြသော်လည်း စစ်သည်အားလုံး၏ အကြည့်များက လွင်ပြင်တစ်ဘက်ခြမ်းရှိ ရန်သူတို့ကိုသာ စိုက်ကြည့်နေရင်း လက်ထဲရှိ သံတူများကို တင်းကျပ်နေအောင် ဆုပ်ကိုင်ထားကြသည်...။


''စစ်သည်တို့နားထောင်ကြ...''

လွင်ပြင်ရှိ ကုန်းမို့တစ်ခုထက်မှ အောင်မြင်ထည်ဝါသော အမိန့်ပေးသံတစ်ခု ထွက်ပေါ်လာသည်။
စစ်သည်တို့၏ တီးတိုးစကားသံများ တိတ်ဆိတ်ငြိမ်သက်သွားပြီး ကုန်းမြင့်နှင့်နီးရာကို တစ်ဖြေးဖြေးနှင့် စုဝေးလိုက်ကြ၏။

''နားထောင်ကြ သူရဲကောင်းတို့...
ဒီနေ့ ဒီရက် ဒီအချိန် ဒီနေရာမှာ မင်းတို့က
မင်းတို့ရဲ့ သားနဲ့မယားတွေကို ပစ်ထားခဲ့ပြီး
အယ်လ်ဒိုရီယာတိုင်းပြည်အတွက် တိုက်ပွဲဝင်နေကြတယ်။အဲ့ဒါဟာ မင်းတို့ရဲ့ 
တိုင်းပြည်အပေါ်မှာထားတဲ့ သစ္စာတရားနဲ့ရဲစွမ်းသတ္တိကို ထုတ်ဖော်ပြခြင်းပဲဖြစ်တယ်။”

''အဲ့ဒီလိုပဲ မင်းတို့ရဲ့ဘုရင်ကိုယ်တိုင်
သူ့ရဲ့မိဘုရားနဲ့သူ့ရဲ့ နန်းတော်ကို ပစ်ထားခဲ့ပြီး
မင်းတို့နဲ့အတူ တိုက်ပွဲဝင်နေတယ်....''

''ဟေး..........''

စစ်သည်တော်တို့၏ အားရပါးရ အော်ဟစ်လိုက်သံက လွင်ပြင်တစ်ခုလုံးကို တုန်ခါသွားစေသည်။ကုန်းမြင့်ထက်မှ အသံကုန်အော်ဟစ်ပြောနေသူက အခြားမဟုတ်။
သူတို့၏ဘုရင် အီမူရန်။
သံဘုရင် အီမူရန်။သူတို့ သံမျိုးနွယ်စု၏
ချစ်ခင်လေးစားရသော ဘုရင်တစ်ပါး။

ငါတို့ရင်ဆိုင်ရမယ့်ရန်သူဟာ ငါတို့ထက် 
စွမ်းအားကြီးရင် ကြီးနေလိမ့်မယ်..
ဒါပေမယ့် ငါတို့ရဲ့မျိုးရိုးနာမည်ကို အော်ပြောလိုက်ရုံနဲ့ အဲ့ဒီ အရိုင်းကောင်တွေ တုန်လှုပ်သွးလိမ့်မယ်...

ဟေး.......

ငါတို့ဟာ ကျူးကျော်သိမ်းပိုက်သူတွေ မဟုတ်ဘူး။ငါတို့ဟာ ကာကွယ်သူတွေဖြစ်တယ်။ငါတို့မျိုးဆတ်အတွက် ငါတို့ဘိုးဘွားပိုင်မြေကို ကာကွယ်တာဟာ နတ်ဘုရားတွေကောင်းချီးပေးတဲ့အလုပ်ဖြစ်တယ်...

ဟေး.....

အယ်လ်ဒိုရီယာပြည်ကြီးရဲ သမိုင်းစာမျက်နှာတွေထဲမှာ အခုနေ့ရက်တွေက ဂုဏ်ယူစရာအဖြစ် တည်ရှိနေတော့မယ်။
အယ်လ်ဒိုရီယာပြည်သူတွေရဲ့ 
နှလုံးသားထဲမှာ
ဟောဒီလွင်ပြင်ကြီးထက်က စစ်သည်တစ်ယောက်ချင်းစီတိုင်းရဲ့ ရဲရင့်မူ့ကို ကဗ္မည်းတင်ထားပြီး ငါတို့ရဲ့အကြောင်းကို တစ်ဖွဖွ ပြောနေရလိမ့်မယ်....

ဟေး....

သံမျိုးနွယ်ဆိုတာ နှလုံးသားမှာ အကြောက်တရားမရှိဘူး။အကြောက်တရားကို မွေးမြူသူကလဲ သံမျိုးနွယ်မဟုတ်ဘူး။

ဟေး....

ဒီနေ့ ဒီနေရာမှာ မင်းတို့ရဲ့ဘုရင်ဟာ
မင်းတို့နဲ့အတူတူ တိုက်ပွဲဝင်နေတယ်။
မင်းတို့လို ရဲရင့်တဲ့သူတွေနဲ့အတူ တိုက်ပွဲဝင်နေခဲ့ရတာဟာ ငါ့အတွက်တော့ နတ်ဘုရားတွေပေးတဲ့ အကြီးမားဆုံးဆုလာဒ်ကြီးတစ်ခုပဲ.....

ဟေး........

အယ်လ်ဒိုရီယာရဲ့မြေကို ကာကွယ်ရင်းတိုက်ကြ...

ဟေး...